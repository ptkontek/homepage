<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link href="/css/normalize.css" rel="stylesheet" type="text/css" />
    <link href="/css/style.css" rel="stylesheet" type="text/css" />
  </head>

  <body>
    <header class="header">
      <button class="menu menu--js" aria-label="open menu">MENU</button>
      <nav class="navigation navigation--js">
        <a class="navigation__link" href="index.html">Strona główna</a>
        <a class="navigation__link" href="rower.html">Rower</a>
        <a class="navigation__link navigation__link--homepage" href="gory.html">Góry</a>
        <a class="navigation__link" href="namiot.html">Namiot</a>
      </nav>
    </header>
    <main class="main">
      <section class="ideas">
        <header>
          <h1 class="ideas__header-title">
            Nasze propozycje najpiękniejszych widokowo wypraw w Tatry
          </h1>
        </header>
        <p class="ideas__paragraph">
          1. Mała Wysoka – po sąsiedzku z Gerlachem Góra nie ma może szczególnie
          pięknej lub wyróżniającej się sylwetki, i niech Was nie zmyli ten
          przydomek „mała” w nazwie – wysokość 2429 m daje jej 4 pozycję na
          liście dostępnych turystycznie tatrzańskich szczytów pod względem
          wysokości. Może się też Mała Wysoka (słow. Východná Vysoká 2429 m)
          pochwalić wspaniałym sąsiedztwem – z jej szczytu, jak na dłoni,
          zobaczymy imponujące ściany Gerlacha z charakterystycznym Żlebem
          Karczmarza. Zobaczymy też rozległą panoramę na trzy wielkie doliny:
          Białej Wody, Wielicką i Staroleśną oraz otaczające je granie z całą
          plejadą tatrzańskich gigantów. Wyjątkowość Małej Wysokiej to nie tylko
          widoki, ale też urzekająca trasa biegnącą z Łysej Polany. Szlak
          prowadzi dolinami, którymi od ponad 100 lat podążają taternicy, aby
          zdobyć ściany takich szczytów, jak Ganek, Rumanowy czy Młynarczyk lub
          przejść przez Żelazne Wrota do dzikiej Doliny Złomisk. Praktycznie na
          całej trasie czekają nas widokowe przystanki: – w Dolinie Białej Wody
          z imponującą, stanowiącą wyzwanie wspinaczy, ścianą Młynarczyka, – w
          Kaczej Dolinie, skąd zobaczymy poniżej Zielony Staw i kaskadę Kaczej
          Siklawy, – przy Litworowym Stawie, skąd rozciąga się wspaniały widok
          na wnętrze Doliny Ciężkiej z widoczną taflą Ciężkiego Stawu,
          „zawieszonego” nad progiem doliny.
        </p>

        <p class="ideas__paragraph">
          2. Koprowy Wierch – tatrzańska panorama na 4 strony świata Znajdujący
          się praktycznie w samym środku Tatr, Koprowy Wierch (słow. Kôprovský
          štít, 2363 m) zaskakuje wspaniałą wysokogórską panoramą praktycznie na
          4 strony świata. Oprócz szeregu najznamienitszych tatrzańskich
          szczytów, dosłownie pod nogami, zobaczymy też od zachodu
          Ciemnosmreczyńskie Stawy, a od wschodu Wielki Staw Hińczowy. Warto do
          tego dodać fakt, że szlak turystyczny przebiega obok wyjątkowo
          urokliwych Hińczowych Stawów, przy których można zrobić dłuższy
          postój. Niezwykle malowniczo prezentują się Mięguszowieckie Szczyty
          odbijające się w tafli jeziora. Aż trudno uwierzyć, że po drugiej
          stronie opadają potężnymi, groźnymi ścianami do Morskiego Oka, które
          znajduje się aż 551 metrów niżej niż Hińczowy Staw.
        </p>
        <p class="ideas__paragraph">
          3. Granaty – spotkanie z Orlą Percią Wyjście na Granaty ma smak
          prawdziwie wysokogórskiej przygody. Nie na darmo stanowią one część
          Orlej Perci – znajdziemy tu trochę dobrej wspinaczki i trochę
          ekspozycji. Na szczycie Skrajnego Granatu (2225 m) czeka nas prawdziwa
          uczta widokowa, dlatego warto zaplanować tu dłuższy postój – rozciąga
          się stąd jedna z piękniejszych panoram na całe Tatry. Oprócz
          tatrzańskich szczytów z jednego punktu możemy naraz zobaczyć Dolinę
          Gąsienicową z Czarnym Stawem, Dolinę Pańszczyca z Czerwonym Stawem,
          Buczynową Dolinkę, Dolinę Roztoki oraz Dolinę Pięciu Stawów Polskich z
          widocznymi Stawami Przednim, Małym i Wielkim.
        </p>
        <p class="ideas__paragraph">
          4. Rysy – widokowa miejscówka na dachu Polski. Zastanawialiście się
          jak wygląda świat z najwyższego punktu Polski? Jeśli tak, to
          koniecznie wybierzcie się na Rysy. Wspinaczka na wysokość 2499 m (2503
          m słowacki wierzchołek) jednak zobowiązuje – prowadzący od polskiej
          strony szlak, od parkingu na Palenicy Białczańskiej, ma ok. 23,5 km
          (łącznie z zejściem na słowacką stronę) i sumę wzniesień: ok. 1510 m,
          wymaga więc dobrej kondycji i odpowiednio długiego dnia. Góra z
          nawiązką wynagradza wysiłek i serwuje jedną z piękniejszych
          tatrzańskich panoram. Oprócz najwyższych tatrzańskich szczytów, takich
          jak: majestatyczny Ganek, Wysoka i Gerlach, zobaczymy także na jednym
          planie Morskie Oko, Czarny Staw i potężne Mięguszowieckie Szczyty, w
          kierunku wschodnim Doliny Kaczą, Ciężką i Litworową i piękną Dolinę
          Mięguszowiecką od strony południowej. Wspaniałe widoki czekają nas
          także po drodze. Szlak prowadzi bowiem przez kilka pięknych etapów. Są
          to: – Morskie Oko – największe, najpiękniejsze i najbardziej oblegane
          tatrzańskie jezioro, zobaczymy stąd Mięguszowieckie Szczyty, Kazalnicę
          i charakterystyczną sylwetkę Mnicha. – Czarny Staw pod Rysami, który
          przez wielu uważany jest za jedno z najpiękniejszych tatrzańskich
          jezior – ze skalnego progu przy stawie wspaniale prezentuje się nie
          tylko leżące w dole Morskie Oko, ale też Miedziane i ścieżka
          prowadząca na Szpiglasową Przełęcz. – Bula pod Rysami – zobaczymy stąd
          (od lewej): Mięguszowiecki Szczyt Wielki (2438), pod nim Kazalnicę
          (2159), na wprost Miedziane (2233 m) i Opalone (2115 m), a po prawej
          postrzępione Apostoły i Żabi Mnich (2146 m).
        </p>
        <p class="ideas__paragraph">
          5. Szpiglasowy Wierch – między Morskim Okiem a Doliną Pięciu Stawów
          Polskich Wyprawa na Szpiglasowy Wierch (2172 m) i Szpiglasową Przełęcz
          (2110 m) należy do kategorii NAJ w Polskich Tatrach. Z przełęczy
          rozciąga się jedna z piękniejszych panoram Tatr, tuż obok zobaczymy:
          Rysy, Mięguszowieckie Szczyty, Cubrynę, Mnicha, i dalej na wschodzie
          prawie całe Tatry Wysokie, po przeciwnej stronie całą grań Orlej Perci
          i Tatry Zachodnie. Sama trasa też należy do wyjątkowych, prowadzi
          bowiem przez najpopularniejsze tatrzańskie doliny: Dolinę Roztoki,
          Dolinę Pięciu Stawów Polskich i Dolinę Rybiego Potoku z
          najpiękniejszymi i największymi tatrzańskimi jeziorami – Morskim Okiem
          i stawami w Dolinie 5 Stawów Polskich.
        </p>
        <p class="ideas__paragraph">
          6. Pachoł – pozornie niepozorny Pachoł (Pachola, 2167 m) to nasze
          największe zaskoczenie i w kategorii widoków i atrakcyjności trasy,
          dlatego w zestawieniu nie pojawiły się popularne sąsiednie szczyty:
          Rohacze ani Banówka (również widokowe i warte zdobycia!). Na Pachoł
          można podejść od Banikowskiej Przełęczy – podejść Doliną Spaloną, lub
          przejść granią idąc z Banówki. Z przełęczy jest to 0:40 min. Można też
          wejść od strony Salatyna – i ten wariant polecamy. Najpierw ze stacji
          narciarskiej Rohacze-Spalena wyjeżdżamy kolejką na wysokość 1501 m i
          pokonujemy łagodny, trawiasty i widokowy odcinek od strony Brestowej
          do Salatyna.
        </p>
        <footer class="footer-img">
          <img
            class="footer-img__image"
            src="/img/gory.jpg"
            alt="Tatry"
          /><br />
          Autorem artykułu jest Patrycja Kontek.
        </footer>
      </section>
    </main>
    <script src="/js/main.js"></script>
    <footer class="footer">
      Strona domowa Patrycji Kontek, wszystkie treści są efektem szkolenia WTF:
      Co ten frontend.
    </footer>
  </body>
</html>
